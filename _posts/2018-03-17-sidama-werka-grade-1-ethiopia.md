---
layout: post
title: Sidama Werka Grade 1 – Ethiopia
---

Bölge: Sidamo

Alt Bölge: Nensebo

Yıkama İstasyonu: Werka

Çiftçi: Küçük Yetiştiriciler

Rakım: 1900-2050m

Cinsi: Heirloom

İşlem: Yıkanmış

Hasat: 2017

 

Bu çekirdeği ilk önce Rafine’deki Talha Abi’nin tavsiyesiyle almıştım ve gerçekten çok başarılı bir çekirdek. Çok dengeli, yoğun ve net tatları olan bir çekirdekti. Kavurmadan değil çekirdek halinden eleştirebiliyorum çünkü bu çekirdeğe bayıldım ve Talha Abiyle gidip biraz sohbet ettiğimde iç piyasaya Probador’la  beraber getirdiklerini öğrendim ve koşup Probador’a gittim.  Her zamanki gibi elden satmayacaklardı ama diretecektim internetten sipariş verip iki gün beklemek istemiyordum fakat durum beklediğimden de kötüydü mavi parmaklıklar kapının önünde duruyordu. El mahkum telefonu çıkartıp kapının önünde sipariş ettim ve odama dönüp beklemeye başladım. Çekirdek yine hızlıca(2 günde) geldi. Her zamanki gibi probador sadece kahve değil bir deneyim satmıştı, gerçekten çok mutlu oldum. O çok güzel kartlardan bir setim daha olmuştu. Kahveyi önce kokladım Rafine’nin kavrumundan aldığım kokudan çokta farklı değildi, bu iyi bir işaretti aynı kahve olduğunu bir kere daha teyit etmiş oldum. Heyecanla el değirmenime koydum ve notlarımdan Rafine’deki kavrum için kaydettiğim öğütüm boyutuna baktım el değirmenimi ayarladım. Rafine’deki kavrumda v60 için ideal 92 derece (Celcius) sonucu elde etmişim ve aynı şeyleri bir bir uygulayıp 2.40’ta demlemeyi bitirdim. İki kavrum arasındaki farklara gelirsek: Rafine’nin kavrumu her zamanki gibi daha gövdeliydi ve topraksı tatlar daha ön plandaydı Probador’un kavrumunda ise daha floral tatlar öne çıkıyordu ve asiditesi daha yüksekti. İki kavrum da farklı deneyimler sunduğu için biri diğerinden daha iyi diyemem fakat çekirdek gerçek anlamda 2017 yılında deneyimlediğim en iyi tat oldu.